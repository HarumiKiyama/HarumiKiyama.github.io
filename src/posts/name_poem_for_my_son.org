# Created 2024-08-14 Wed 10:37
#+title: 秋兰操
#+date: 2024-08-14
#+author: Harumi Kiyama
#+creator: Emacs 31.0.50 (Org mode 9.7.9)
#+begin_verse
岁次昭阳单阏，十一月乙巳，子鸣谦生。
鸣谦，在周易有之，谦之升，曰鸣谦贞吉。处正得中，行谦广远，以中和为心，正而得吉也。
念我平生，少顽愚多行崎路，而今震来哑哑，不修阴骘而有此报，真不可解也。
因思,
素王受命，谓我心忧。
孝武燕乐，将奈老何。
赤舄金縢，其情非虚。
儒仲误子，安为高士。
百感俱下，聊作古风以志之，其辞为。

猗猗秋兰，植于庭宇。
绵绵瓜瓞，蔓于斗女。
烂烂岩电，轩轩霞举。
卓卓野鹤，肃肃独立。
奋翮振秽，持心勿逸。
被褐怀玉，鼓琴蓬荜。
明夷于飞，登天入地。
有兔爰爰，将寘丛棘。
二鼠为虐，三彭作厉。
蒿里催逼，安可久庇。
吐哺含饴，心忧可易。
易篑之际，幸不我弃。
#+end_verse
